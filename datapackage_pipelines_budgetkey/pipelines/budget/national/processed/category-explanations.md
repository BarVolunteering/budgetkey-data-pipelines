### C1        בטחון וסדר ציבורי


אחד מתחומי ההוצאה העיקריים בהצעת התקציב. הסכום הכולל של התקציב למימון תחום זה הוא 79.7 מיליארד ₪ בשנת 2017 ו-83.3 מיליארד ₪ בשנת 2018. המשרדים העוסקים בביטחון ובסדר הציבורי מאופיינים בכח אדם גדול, ולכן חלק ניכר מתקציבי המשרדים הללו מיועד למימון הוצאות שכר וגמלאות.

### C111        בטחון וסדר ציבורי/בטחון

שיעור תקציב הבטחון מהתמ"ג גבוה בישראל מאשר במדינות אירופה וארה"ב, אולם הוא נמצא בתוואי יורד בשנים האחרונות, וכך גם האחוז שהוא מהווה מההוצאה הממשלתית. החל משנת 2017 הועבר כל מענק הסיוע הבטחוני האמריקאי כהוצאה המותנית כהכנסה, מה שמתבטא בצמצום תקציב הנטו של המשרד. באירועים חריגים בעבר נוספו לתקציב המשרד תוספות בגין עלויות לחימה (כמו, למשל, במלחמת לבנון השניה או מבצע "עופרת יצוקה"). 

### C112        בטחון וסדר ציבורי/בטחון פנים

המשרד לביטחון פנים הוא גוף מטה משולב האחראי לאכיפת החוק, לשמירת הסדר הציבורי ולפעילות בתחומים השונים של ביטחון הפנים במדינת ישראל. המשרד פועל, בין היתר, באמצעות משטרת ישראל, שירות בתי הסוהר, הרשות הלאומית לכבאות והצלחה, הרשות להגנה על עדים, הרשות הלאומית למלחמה בסמים ובאלכוהול וגופים נוספים. 

### C113        בטחון וסדר ציבורי/בטחון-אחר

### C4        משרדי מטה

המשרדים המנהליים משרתים קשת רחבה של פעילות מטה ממשלתית. הם מאופיינים בכח אדם גדול, ולכן חלק ניכר מהתקציב השוטף של משרדים אלה מיועד למימון הוצאות שכר והיתר לתפעול המשרדים.

### C442        משרדי מטה/אוצר


משרד האוצר נחלק למשרד הראשי ולרשות המסים בישראל. היחידות העיקריות של המשרד הראשי הן אגף התקציבים, שמכין את תקציב המדינה ומפקח עליו; האגף לשכר ולהסכמי עבודה, המנהל משא ומתן עם ועדי העובדים ועם הארגונים המייצגים אותם ומבצע הסכמי עבודה במשק; אגף הכלכלן הראשי, המגבש מדיניות בתחום הכנסות המדינה ומחקר כלכלי ויוצר קשרים בין-לאומיים כלכליים ועוד. רשות המסים אחראית לגביית המסים הישירים והעקיפים.

### C445        משרדי מטה/פנים ושלטון מקומי


משרד הפנים אחראי מטעם הממשלה לנושאים הבאים:
- פיקוח על הרשויות המקומיות והכוונת פעולותיהן בהתאם לחוק ולמדיניות הממשלה. 
- ארגון וניהול הבחירות לרשויות המקומיות והכנת פנקס בוחרים.
- פיקוח על אתרי הרחצה ועל רישוי עסקים. 
- היערכות לשעת חירום ברשויות המקומיות. 
- מתן שירותי דת וסיוע בשיפוץ ובפיתוח של מבני דת לעדות הלא יהודיות. 
- שמירה על המאגר הביומטרי.

### C443        משרדי מטה/משפטים

משרד המשפטים הוא גורם ממשלתי מרכזי בפעילות השמק ברמת מתן שירותים לאזרח, אכיפת החוק, ייעול הפעילות הממשלתית והסדרת הפעילות הכלכלית במשק. המשרד אחראי על מספר גדול של יחידות, ביניהן: הנהלת בתי המשפט, האגך לרישום והסדר מקרקעין, פרקליטות המדינה, הסנגוריה הציבורית, האפוטרופוס הכללי, רשות האכיפה והגבייה (המורכבת מההוצאה לפועל ומהמרכז לגביית קנסות), בתי דין שונים ויחידות וגופים נוספים.
משרד ראש הממשלה

### C441        משרדי מטה/ראש הממשלה


משרד ראש הממשלה כולל את היחידות הגופים והתחומים הכפופים ישירות לאחריות ראש הממשלה ויחידות וגופים עצמאיים בקביעת תכניות העבודה שלהם וניהול התקציב. 


היחידות והגופים הכפופים ישירות לאחריות ראש הממשלה: יועצים לראש הממשלה; האגף לממשל וחברה; האגף לתכנון, תיאום ופנים; אגף הכלכלה והתשתיות; המועצה הלאומית לכלכלה; המועצות להנצחת נשיאים וראשי ממשלה ומרכזי ההנצחה למנחם בגין וליצחק רבין; מטה ההסברה הלאומי; מערך הגיור; מטה התקשוב הממשלתי ועוד.
היחידות והגופים העצמאיים בקביעת תכניות העבודה שלהם ובניהול תקציבם: המשרד לירושלים ומורשת; המשרד לנושאים אסטרטגיים והסברה; המשרד לענייני מודיעין; המשרד לשוויון חברתי; הלשכה המרכזית לסטטיסטיקה; מנהלת תנופה – יישום תכנית ההתנתקות; נציבות שירות המדינה; לשכת הקשר נתיב; המשרד לפיתוח הפריפריה, הנגב והגליל והמשרד לשיתוף פעולה אזורי.  

נוסף על יחידות אלו, יחידות המטה לביטחון לאומי, לשכת הפרסום הממשלתי והמדפיס הממשלתי הן יחידות הכפופות למשרד ראש הממשלה, אולם הן מתוקצבות בסעיפים תקציביים נפרדים. 

### C444        משרדי מטה/חוץ

משרד החוץ מופקד על גיבוש מדיניות החוץ של ממשלת ישראל ועל ביצועה בקרב מדינות המקיימות יחסים דיפלומטיים עם מדינת ישראל. משרד החוץ מייצג את המדינה בפני ממשלות זרות, ארגון האומות המאוחדות וארגונים בין-לאומיים נוספים. על המשרד מוטל להסביר את עמדותיה של מדינת ישראל ברחבי העולם ולפתח שיתופי פעולה עם מדינות אחרות. בנוסף, אחראי המשרד על קידום וטיפוח הקשרים המדיניים והאחרים עם קהילות יהודיות בעולם ועם נציגי דתות אחרות. המשרד מטפל גם בשמירת זכויותיהם של האזרחים הישראלים השוהים בחו"ל ומסייע להם באמצעות נציגויותיו בחו"ל.
משרדים נוספים

### C447        משרדי מטה/שירותי דת


עד לשנת 2016 המשרד לשירותי דת היה מתוקצב כחלק מתקציב משרד ראש הממשלה. החל משנה זו המשרד מתוקצב בסעיף תקציבי נפרד, הכולל את המשרד ואת יחידות הסמך הכפופות לו: הרבנות הראשית ובתי הדין הרבניים. 

### C3        תשתיות


המשרדים העוסקים בפיתוח תשתיות הם: משרד התשתיות הלאומיות, האנרגיה והמים, משרד התחבורה והבטיחות בדרכים, הרשות הממשלתית למים וביוב ומשרד הבינוי והשיכון. חלק ניכר מהתקציב מוקדש לפעולות פיתוח ולתמיכות. ההשקעה בתשתיות היא האמצעי המרכזי לקידום המשק הישראלי, לשם מיצוי פוטנציאל הצמיחה הגלום בו. היערכותם של משרד התחבורה והבטיחות בדרכים, משרד התשתיות הלאומיות, האנרגיה והמים, משרד הבינוי והשיכון ורשות המים להשגת היעדים הכלכליים של הממשלה בענפים שבתחום אחריותם נעשית בעיקר באמצעות השקעות תשתית, המבוצעות ישירות מתקציב המדינה ובאמצעות רפורמות מבניות ופיתוח הרגולציה. תכליתן של אלו לייעל את דרכי הפעולה בענף וליצור כללי משחק חדשים בהסרת מִגבלות מִנהליות שונות ובשחרור ״צווארי בקבוק״. ההשקעות בתשתית מבוצעות גם בידי גופים שאינם נכללים בתקציב המדינה, כגון: חברת החשמל לישראל, יצרני חשמל פרטיים, חברת נמלי ישראל – פיתוח ונכסים בע״מ (לשעבר רשות הנמלים), רשות שדות התעופה, חברת מקורות ועוד. 

### C332 

הרשות הממשלתית למיום ולביוב אמונה על ניהול משק המים, ובכלל זה על קביעת כללים לאסדרת המשק וכן על הקצאת המשאבים בתחום. מדיניות משק המים נתונה בידי מועצה (מועצת רשות המים) המורכבת מנציגי משרדי ממשלה בכירים ומנציגי הציבור. בסמכות מועצת רשות המים לקבוע את חקיקת המשנה לפעילות הרשות בנושאים רבים, ביניהם אסדרת משק המים וקביעת תעריפים.

### C333        תשתיות/אנרגיה


משרד התשתיות הלאומיות, האנרגיה והמים מופקד, בין היתר, על תכנונה ועל ביצועה של המדיניות הלאומית בתחום האנרגיה, המים ותשתית משאבי הטבע במדינת ישראל. הפעילות הממשלתית בתחום זה מתבטאת בתכנון התפתחותו של משק האנרגיה ומשק המים, בקביעת מדיניות ויישומה במשק הישראלי, בהסדרת המבנה הענפי של התחומים השונים של משק האנרגיה הישראלי, בפיקוח על משק הדלק ומשק החשמל, בהסדרת חיפושי הנפט והגז, בייעול השימוש באנרגיה, בפיתוח מקורות אנרגיה חלופיים ובהכנת משק האנרגיה לשעת חירום. כמו כן, המשרד עורך מחקרים מקיפים בתחום מדעי האדמה ומפתח תשתיות של מידע טכנולוגי, מדעי וכלכלי לשימוש מגזרי המשק השונים.

### C331        תשתיות/תחבורה


משרד התחבורה אחראי לפיתוח ולהסדרה של מערכות התחבורה היבשתית, האווירית והימית בישראל. מערכת התחבורה היא תשתית משקית אשר נועדה לאפשר קישור בין מוקדי הפעילות השונים במדינה ומחוץ לה. ההשקעות בתחבורה מהוות בסיס לקידום הפיתוח הכלכלי של המשק כולו ומאפשרות את התפתחותם של ענפים אחרים, ביניהם ענף הדיור. יעילות ההשקעות בתחבורה נבחנת במידת תרומתן ליעדים הלאומיים ובהיענותן לצורכי המשק ולצורכי תושבי המדינה. הרשות הארצית לתחבורה ציבורית במשרד התחבורה והבטיחות בדרכים, היא הגורם המסדיר את ההפעלה של התחבורה הציבורית באוטובוסים, במוניות, במערכות להסעת המונים וברכבת ישראל. כבכל מדינה מתקדמת, שירות זה מסובסד באופן משמעותי על ידי המדינה, שאלמלא כן רמת השירות (מספר הקווים, תדירותם ועוד) הייתה נפגעת מאוד ומחירי הנסיעה היו עולים.

### C334        תשתיות/בינוי ושיכון


 משרד הבינוי והשיכון פועל בשני מישורים בתחום הדיור: 
- היצע – פעילות המשרד מכוונת לתכנון ולפיתוח קרקע לצורך שיווקה לבנייה למגורים, במטרה ליצור תנאים להרחבת היצע הדיור בדרך שתאפשר מתן מענה לביקוש. הפעילות כוללת מגווַן רחב של מרכיבים בשרשרת הייצור של דירה: איתור הקרקע, תכנונה ושיווקה; עידוד עיבוי הבנייה במרכזי הערים תוך ניצול מערכת התשתית הקיימת; שדרוג התשתיות הקיימות; ורישום הזכויות במקרקעין. לכל אחד מהמרכיבים השפעה על היקף הפעילות בענף. 
- ביקוש – הסיוע בדיור מכּוון לתמיכה בזכאים מקרב אוכלוסיות חלשות ומתמקד בשלושה מסלולים עיקריים: מתן משכנתאות מסובסדות, השתתפות בתשלומי שכר דירה והקצאת פתרונות דיור בשיכון הציבורי.

### C335        תשתיות/רשות מקרקעי ישראל

תקציב רשות מקרקעי ישראל הוא תקציב של מפעל עסקי כהגדרתו בחוק, דהיינו תקציב שבו סך ההוצאה אינו יכול לעלות על סך התקבולים לאותה שנת כספים. 
השירותים החברתיים

### C2        שירותים חברתיים

ההוצאה לשירותים החברתיים כוללת את הוצאות משרד החינוך, לרבות מערכת ההשכלה הגבוהה, משרד הבריאות (בתוספת ההשתתפות בסל הבריאות), משרד הרווחה, המשרד לקליטת העלייה, משרדי המדע התרבות והספורט, הרשות לזכויות ניצולי השואה וכוללת את השתתפות משרד האוצר בתקציב המוסד לביטוח לאומי. בנוסף לכך, חלק מההוצאות של משרדים נוספים כגון ההוצאה על הסיוע בדיור, המתוקצבת במשרד הבינוי והשיכון, נכללים אף הם בהוצאה על שירותים חברתיים. חלק משמעותי מההוצאה לשירותים החברתיים ממומנת באמצעות מס ייעודי הנגבה ישירות מהציבור, ולכן אינה מופיעה בתקציב המדינה. הוצאות אלה כוללות חלק מהוצאות המוסד לביטוח לאומי ואת הגבייה הישירה של מס הבריאות המממנת חלק ניכר מעלות סל שירותי הבריאות. ההוצאה על השירותים החברתיים מושפעת במידה רבה מתהליכים דמוגרפיים וכן מסדרי העדיפויות של הממשלה, הנקבעים בהתאם ליעדים חברתיים שונים. מרכיבי ההוצאה העיקריים הם הוצאות שכר ותשלומי העברה.
משרד החינוך

### C222        שירותים חברתיים/חינוך


משרד החינוך אחראי להקניית ידע לילדים וזכאים לחינוך בהתאם לחוק לימוד חובה. המשרד אחראי לקידום המצוינות, לשיפור ההישגים ולרמת האיכות החינוכית, תוך צמצום הפערים החברתיים ; ליצירת מערכת חינוך אפקטיבית ויעילה שתשרת את צורכי הפרט ואת צרכיה המשתנים של מדינת ישראל; ולקידום ערכים ציוניים, יהודיים, דמוקרטיים וחברתיים. המשרדפ ועל ברמה הארצית באמצעות המטרה וברמה המחוזית - באמצעות שמונה מחוזות שהם הזרוע הביצועית של מטה המשרד. משרד החינוך ממונה על מוסדות החינוך, ובכלל זה גנים, בתי ספר והחינוך הבלתי פורמאלי. 

### C223        שירותים חברתיים/השכלה גבוהה


מערכת ההשכלה הגבוהה בישראל כוללת מוסדות המוכרים על ידי המועצה להשכלה גבוהה, שהסמיכה אותם להעניק תארים אקדמיים. תקצוב המוסדות נעשה באמצעות הוועדה לתכנון ולתקצוב (ות"ת) ועל ידי משרד החינוך (התומך בחלק מהמכללות לחינוך). מערכת ההשכלה הגבוהה כוללת גם מוסדות אשר אין בתקציבם השתתפות מתקציב המדינה (מוסדות חוץ-תקציביים). המוסדות להשכלה גבוהה בישראל נחלקים לשלוש קבוצות:
* אוניברסיטאות העוסקות במחקר ובהוראה ומעניקות שלושה תארים אקדמיים: תואר ראשון, תואר שני ותואר שלישי.
* האוניברסיטה הפתוחה המבוססת על לימוד מרחוק ועל לימודים חלקיים ומעניקה תואר אקדמי ראשון ושני.
* מכללות שעיקר עיסוקן בהוראה ומעניקות תואר ראשון ושני של למודים אקדמיים כלליים או לימודים מקצועיים.
* מוסדות אקדמיים להכשרת עובדי הוראה.


### C224        שירותים חברתיים/רווחה


משרד הרווחה משמש חולייה מרכזית בהתוויית מדיניות הרווחה בישראל והוא אחראי לקביעת הסטנדרטים של שירותי הרווחה, להערכה ומחקר של השירותים החברתיים ולתקצוב, פיקוח ובקרה של אספקת שירותי הרווחה וברשויות המקומיות, אשר באמצעותן מסופקים מרבית שירותי הרווחה. 

### C225        שירותים חברתיים/העברות לביטוח הלאומי

#### ויקיפדיה

הביטוח הלאומי הוא גוף סטטוטורי (גוף הפועל מכוח חוק) אשר פועל, כמשתמע משמו, כמוסד ביטוחי – תשלום שוטף בעת שגרה מבטיח קבלת ההחזרים במקרה הצורך. פרט לקצבאות הביטוחיות שמחלק המוסד לביטוח לאומי, באחריותו גם קצבאות שאינן ביטוחיות, והכספים עבורן מגיעים ישירות מאוצר המדינה. תשלומים אלו ניתנים במקרים בהם המדינה בחרה לתגמל אוכלוסיות מסוימות למרות שלא צברו זכויות ביטוחיות, והביטוח הלאומי אינו אלא צינור להעברת כסף זה.

### C221        שירותים חברתיים/בריאות


משרד הבריאות עוסק בתכנון, פיקוח, רישוי ותיאום במערכת הבריאות. במסגרת זו המשרד אחראי לקביעת הסטנדרטים המקצועיים בכל תחומי הרפואה ולביצוע פיקוח ובקרה על קופות החולים וגופי בריאות נוספים במסגרת חוק ביטוח בריאות ממלכתי. המשרד עוסק גם בפיקוח בתחומי המזון, הסביבה, רוקחות וטכנולוגיות רפואיות ורישוי המקצועות הרפואיים. בנוסף, המשרד מפעיל באופן ישיר (כבעלים) מיטות אשפוז בבתי חולים כלליים ובבתי חולים פסיכיאטריים וגריאטריים (יש בתי חולים אחרים המופעלים על ידי קופות החולים או פועלים כגורפים ציבוריים עצמאיים), ומפעיל כבעלים חלק ממערכת השירותים הרפואיים המונעים, הקהילתיים והסביבתיים, לרבות תחנות בריאות המשפחה (טיפת חלב), חלוקת מכשירים שיקום וניידות ושירותי בריאות התלמיד. 

### C227        שירותים חברתיים/קליטת עליה

### C226        שירותים חברתיים/מדע, תרבות וספורט


משרד המדע, הטכנולוגיה והחלל פועל לקביעת מדיניות ולקידום, חיזוק והקמת תשתית בתחום המדע והטכנולוגיה. המשרד פועל במטרה לקדם, להרחיב ולהעמיק את הפיתוח המדעי הטכנולוגיה והתשתיתי וכן מקדם את הפעילות המדעית של ישראל בזירה הבין-לאומית ומעודד קירוב של הקהילה למדע, בדגש על המחקר בפריפריה. 


משרד התרבות והספורט פועל לקביעת מדיניות ולקידום, לחיזוק ולהקמת תשתית בשני התחומים העיקריים שבסמכותו: התרבות והספורט. בתחום התרבות - המשרד תומך במוסדות תרבות ואמנות, במפעלים ובאירועים תרבות, ביוצרים ובמבצעים, המהווים את התשתית לחיי התרבות והמנות בישראל. בתחום הספורט - המשרד פועל לקידום ולפיתוח הספורט התחרותי והעממי תוך סיוע לרשויות המקומיות, להתאחדויות ולאיגודי הספורט. 

### C5        ענפי משק


התמיכה לענפי המשק נועדה לעודד צמיחה בת-קיימא בענפי המשק השונים באמצעות ייזום וקידום רפורמות מבניות וענפיות, הסרת חסמים ומנהליים ופתיחת "צווארי בקבוק" שתכליתם לשפר את כושר התחרות של המשק הישראלי באמצעות ניהול תקציב התמיכות למגזר העססקי, שנועד בעיקרו לפתור כשלי שוק שהסקטור העסקי עומד בפניהם. בנוסף, חלק מן המשרדים שדרכם מתבצעת התמיכה לענפי המשק פועלים גם כרגולטורים שתפקידו, בין השאר, להבטיח תחרות ענפית. 

### C554        ענפי משק/הגנת הסביבה


המשרד להגנת הסביבה פועל בשלוש רמות: ארצית, מחוזית ומקומית. ברמה הארצית המשרד נושא באחריות לקביעה ולהתוויה של מדיניות סביבתית כולת וכן מקדם הליכי תקינה בתחום. ברמה המחוזית המשרד פועל באמצעות שישה מחוזות, לפי חלוקה גאוגרפית המקבילה למחוזות משרד הפנים. כל אחד מהמחוזות אחראי ליישום המדיניות המותווית על ידי המטה, בכפוף למאפיינים ולצרכים הסביבתיים הייחודיים של היישובים שבתחום אחריותו. במסגרת המקומית המשרד תומך בכ-50 יחידות סביבתיות שהוקמו בערים ובאיגודי ערים, לרבות במגזרי המיעוטים, הפעילות ביחידות הסביבתיות מקשרת בין יעדי המדיניות הסביבתיות-לאומית לבין פעולות היומיום בשטח ברמה המקומית. היחידות הסביתיות מוציאות לפועל את המדיניות הסביבתיות ברמה המקומית ומהוות גוף נוסף המייעץ לרשות המקומית בנושאי הגנת הסביבה. 

### C553        ענפי משק/תעשיה ותעסוקה


משרד הכלכלה והתעשייה מופקד על עידוד ענפי התעשייה והמסחר, לרבות עסקים קטנים ובינוניים וקידום סחר החוץ וכן על יישום מדיניות הממשלה להפחתת יוקר המחיה ולהגברת התחרות במשק. הרשות לחדשנות מופקדת על יישום מדיניות הממשלה לעידוד התעסוקה. משרד הכלכלה והתעשייה, הרשות לחדשנות וכן יחידות התעסוקה במשרד הרווחה והשירותים החברתיים פועלים באמצעים תקציביים, מנהליים, אכיפתיים ותחיקתיים (חקיקת משנה) לצורך מימוש יעדיהם המרכזיים.
משרד החקלאות ופיתוח הכפר
C552        ענפי משק/חקלאות


משרד החקלאות ופיתוח הכפר אחראי מטעם הממשלה לחקלאות ולמרחב הכפרי בישראל. בין פעילויותיות העיקריות ניתן למנות: תכנון והמלצה על הקצאות גורמי ייצור חקלאיים המצויים במחסור, כגון: קרקע, מים ועובדים זרים ופלסטינים; הקצאות תמיכות במגוון נושאים, כגון: תכנון פרוגרמות להתיישבות המתוכננות ופרויקטים חקלאיים במסגרת ההתיישבות הקיימת; יישום הסכמי הסחר של ישראל; מתן שירותים ופיקוח בתחומי הווטרינריה והגנת הצומח ; מת שירותי הדרכה ופיתוח מקצועי ; וקידום המחקר החקלאי בישראל; ייזום תכנון ופיתוח סטטוטורי של פתרונות התיישבות של הפזורה הבדואית וביצוע הסדרי קרקעות וליווי האוכלוסייה בכל שלבי ההתיישבות (במסגרת הרשות לפיתוח הרשות לפיתוח והתיישבות הבדואים בנגב).  והפיתוח החברתי-כלכלי של האוכלוסייה הבדואית בנגב (במסרגת היחידה לשילוב האוכלוסייה הבדואית בנגב). 

### C555        ענפי משק/תקשורת


משרד התקשורת משמש גוף האחראי לאסדרת ענף תקשורת ולפיקוח על הגופים הפועלים בו. המשרד אחראי ליישום מדיניות הממשלה בנושא התקשורת ולקביעת הכללים שבמסגרתם פועלים הגופים בענף, על תחומי השונים. מאחר שבאופיו משרד התקשורת הוא משרד מטה, רוב תקציבו משמש למימון הוצאות השכר של העובדים, להוצאות תפעול שוטפות, לרכישת שירותי ייעוץ, לעריכת מחקרים וסקרים ולרכישת ציוד לצורך פעילות הפיקוח והאכיפה. 

### C551 משרד התיירות

#### ויקיפדיה

משרד התיירות ממונה על קידום ושיווק תנועת התיירות לישראל, מקיים פיקוח על שירותי התיירות: בתי מלון, אכסניות ובתי הארחה ואחראי על הכשרת כוח האדם ועל רישוי פרטים וגופים מסחריים העוסקים בענף. כמו כן הוא מרכז את איסוף ופרסום הנתונים הסטטיסטיים בחקר תנועת התיירות אל ישראל ובתוכה, לצורך לימוד והסקת מסקנות אסטרטגיות, וזאת בראיית התיירות כענף כלכלי מרכזי במדינת ישראל וכמקור הכנסה חשוב של מטבע חוץ.

### C6        החזרי חוב

### C661        החזרי חוב/ריבית

אלו תשלומי הריבית השוטפים שממשלת ישראל משלמת כל שנה על החוב שלה. סעיף זה כולל את התשלום על מלוות הפנים (חוב שנלקח מאזרחי מדינת ישראל) ומלוות החוץ (חוב שנלקח מאזרחי העולם). 

### C662        החזרי חוב/קרן

החוב של מדינת ישראל "ממוחזר" כל שנה. כלומר חוב ישן מגיע לפירעון ועל מנת לפרוע אותו מדינת ישראל לוקחת חוב חדש וכך בעצם ממחזרת את החוב. סעיף זה מציין את היקף אגרות החוב הממשלתיות שמגיעות לתאריך פרעונן.

### C663        החזרי חוב/קרן - ביטוח לאומי- 

הביטוח הלאומי צבר לאורך השנים עודפים תקציביים גדולים שמטרתם להבטיח את התשלומים העתידיים של הביטוח הלאומי. את העודפים התקציביים מפקיד המוסד במשרד האוצר ומקבל את הכסף בחזרה, בתוספת ריבית, לאחר מספר שנים. סעיף זה מציין את היקף הכספים שממשלת ישראל החזירה לביטוח הלאומי מתוך הקרן שהוא הפקיד בידיה.
הוצאות אחרות

### C7        הוצאות אחרות

### C772        הוצאות אחרות/הוצאות שונות- 

סעיף סל שמרכז הוצאות שונות של הממשלה על מגוון נושאים. בין שאר הנושאים אפשר לציין השקעה בפרויקטי מחשוב רוחביים,  מימון תכניות הבראה לגופים ציבוריים, תקציבים לרשויות הפיקוח ממשלתיות עצמאיות ועוד. 

### C773        הוצאות אחרות/רזרבה- 

על ידי סעיף זה הממשלה שומרת לעצמה כסף בצד להוצאות לא צפויות. שימו לב שבשנים של תקציב דו שנתי נשמרת רזרבה גם למקרה שהתחזיות הכלכליות, שנעשו שנתיים מראש, יתגלו כלא מדויקות. 
תקציב הגמלאות והפיצויים

### C771        הוצאות אחרות/גמלאות


החבות האקטוארית החשבונאית של המדינה בגין הגמלאים ועובדי המדינה הפעילים, לרבות משרתי הקבע, שוטרים, סוהרים ועובדי הוראה.


תשלומי גמלאות בסעיף 12 - בסעיף זה מתוקצבים תשלומי הקצבאות בהסדרי הפנסיה התקציבית המשולמים מאוצר המדינה בהתאם להוראות הדין ולהסדרים עם תאגידים שהוקמו בחוק ועם חברות ממשלתיות. בדיקת הזכאות ואישור גובה הגמלה נעשים על ידי מנהלת הגמלאות באגף החשב הכללי. החל משנת 2005 מתוקצבים בסעיף הגמלאות, מלבד תשלומי הפנסיה התקציבית, גם הנושאים הבאים: סיוע ממשלתית לקרנות הפנסיה הוותיקות, מימון התחייבות המדינה בגין העלאת גיל הפרגישה מעבודה וסיוע ממשלתי לקרנות הפנסיה הוותיקות שאינן נמנות על קרנות הפנסיה שסבדר, בשל הקטנת היקף אגרות החוב המיועדות. 

### C8        הכנסות

### C881        הכנסות/מסים ישירים

#### ויקיפדיה

מס ישיר מתאפיין בכך שמוטל על מבצע הפעולה. המס שהאדם משלם באופן ישיר על הכנסתו וחברה משלמת על רווחיה. 

### C882        הכנסות/מסים עקיפים

#### ויקיפדיה

מס עקיף מתאפיין בכך שמוטל על המוצר עצמו. זהו מס המתלווה למוצר או שירות מסוים. 

### C883        הכנסות/אגרות

#### ויקיפדיה


אגרה היא תשלום המשולם לרשות ציבורית (הממשלה, רשות מקומית וכדומה) בתמורה לשירות מסוים שהרשות מספקת. בדומה למס, האגרה משולמת לרשות ציבורית, אך בשונה ממנו, האגרה משולמת בתמורה לשירות מסוים, ואילו מס משולם ללא תמורה ספציפית.

### C884        הכנסות/הכנסות אחרות

### C886        הכנסות/הכנסות למימון גרעון